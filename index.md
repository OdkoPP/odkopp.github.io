---
layout          : index

active          : 1
date            : 2017-3-5
profile_picture : me.jpg
descr_words     : Študent , programátor , Športovec

location:
  latitude: 48.153672
  longitude: 17.072069
---















# Študent
Som študentom informatiky na Fakulte informatiky a informačných technológií STU v Bratislave.

Táto fakulta je jedna zo siedmych fakúlt Slovenskej technickej univerzity a pokrýva komplexne oblasť informatiky a informačných technológií vo výskume a vzdelávaní.
Je to prvá a momentálne jediná fakulta s čisto informatický zameraním na Slovensku.
Vznikal v roku 2003 oddelením sa od Fakulty elektrotechniky a informatiky STU.
V roku 2013 sa presunula do novopostavenej modernej budovy v Mlynskej doline (miesto ktorej mal byť pôvodne jadrový reaktor pre potreby FEI, za čo nás študenti tejto fakulty dodnes neznášajú. My ich na oplátku neznášame za to, že nič nerobia a aj tak dostávajú štipendiá ako v Microsoft-e).

Momentálne sa nachádzam v polovici cesty k titulu Ing na tejto škole, ktorej koniec bude, dúfam, v roku 2019. 
Znamená to že som zatiaľ úspešne absolvoval 5 semestrov bakalárskeho štúdia na FIIT a momentálne pracujem na bakalárskej práci na tému Vizualizácia a pokročilé vyhľadávanie.
Jej výsledkom bude systéme na správu publikačnej činnosti STU (niečo podobné ako systém [Semantic Scholar](https://www.semanticscholar.org/ "Semantic Scholar") alebo [ResearchGate](https://www.researchgate.net/home "ResearchGate") ).

&nbsp;

<!--
![alt text](/assets/img/fiit.jpg "Fakulta informatiky a informačných technológií STU BA"){: .md_center_image}
-->

<!--
<div class="hidden-xs hidden-sm" style="width: 50%; margin: 0 auto">
{% comment %}
{% google_map zoom="16" %}
{% endcomment %}
</div>
-->














&nbsp;

&nbsp;


---

&nbsp;














# Programátor
Moju programátorskú kariéru som začal už na základnej škole. 
Ak sa dobre pamätám, bol som vtedy v siedmej triede a po večeroch som vídaval otca, ako píše nejaké podivné znaky do počítača a necháva bežať výpočty niekedy aj celý týždeň.
Z počiatku som tomu nerozumel a nepáčilo sa mi to, lebo som nemohol hrať hry (výpočet musel predsa dobehnúť až do konca bez toho aby sa počítač vypol alebo zamrzol).
Jedného dňa niečo podobné začala robiť aj sestra ale v trochu zábavnejšej podobe. 
Jej program menil farby, reagoval na kliky myšou, bežal v GUI a napísaného kódu bolo veľmi málo.
Vyzeralo to veľmi jednoducho, tak som povedal, ak to dokáže moja sestra tak to dokážem aj ja a otvoril som knihu s názvom C++ Builder.
S pomocou otca som napísal prvé programy (napríklad hrací automat) a tak som pochopil základy programovania.

Rok na to sme domov zaviedli internet a ja som sa dostal k tvorbe webových stránok.
Na začiatok to boli iba jednoduché statické weby, ale v deviatom ročníku základnej školy som stretol osobu, ktorá zmenila môj programátorský život a ktorá ma presvedčila, že študovať informatiku je jednoduchá a zábavné.
Bol to bývali študent z Fakulty informatiky a informačných technológií STU.
Necelý rok si každý mesiac našiel chvíľu času a poradil mi s vecami, ktorým som nerozumel a naučil ma tak základy programovania, ktoré využívam doteraz.
Takto som pochopil princípy fungovania PHP, HTML, JS a SQL.

V priebehu strednej školy som si tieto technológie osvojil ešte viac a zistil som, že to je presne to, čo by som chcel v budúcnosti robiť.
Preto som sa prihlásil na FIIT, kde v programovaní pokračujem doteraz.
Absolvoval povinné jazyky ako C, JAVA, SQL, a neskôr som sa dostal aj napríklad k C++, NodeJS alebo Bash.

Stále je ale tvorba webov mojou najobľúbenejšou oblasťou.













&nbsp;

&nbsp;

---

&nbsp;


















# Športovec
K športu som mal vzťah už od malička. Počas leta sme sa denne vozili sa na bicykloch, hrali futbal alebo hokejbal. 
V zime sme pravidelne chodili lyžovať a korčuľovať a hrať hokej.
Z týchto aktivít mi ale najviac učarovala cyklistika.
   
Cyklistika je ideálny letný šport. 
Človek sa svojpomocne dostane kamkoľvek chce, a to doslova kamkoľvek.
Nezáleží či je jeho cieľ obchod, les, hrebeň Nízkych Tatier alebo susedný štát.
Bicykel sa dostane všade.
Som veľmi šťastný človek, lebo toto nadšenie pre cyklistiku so mnou zdieľa aj mnoho kamarátov.
Každoročne sa na pár dní (minimálne 4) vyberieme na tzv. VB Tour.
Je to  cyklotúra, ktorej sa zúčastňuje pravidelne okolo 5 až 7 cyklistov.
Podmienkou účasti na VB Tour je sa na ňu kvalifikovať, o čom na pravidelný tréningoch rozhodujú zakladatelia a stáli členovia VB tímu.
Na každý deň sa naplánuje v priemere 110 kilometrová etapa, ktorú sa snažíme v ten deň absolvovať.
Takto sa dostaneme naozaj na rôzne miesta v rámci Slovenska ale aj susedných štátov predovšetkým Poľska a Maďarska.
Máme vlastné tímové dresy s originál potlačou pre náš tím.
Jazdíme pekne v pelotóne (koleso na koleso) a máme priemernú rýchlosť okolo 30 km/h.
Za nami väčšinou ide sprievodné vozidlo, ktorého primárnou úlohou je ochrana pelotónu pred vodičmi áut, púšťanie hudby, nosenie jedla, vody, výbavy, oblečenia, prípadne zranených alebo vyčerpaných cyklistov.
Nie sme profesionáli. Je to jednoducho jazdenie pre radosť na trochu lepšej úrovni.

&nbsp;

![alt text](/assets/img/vb1.jpg "VB Team"){: .md_center_image}

&nbsp;

![alt text](/assets/img/vb2.jpg "VB Team v pelotóne"){: .md_center_image}

